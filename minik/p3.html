<!DOCTYPE html>
<html lang="en">

<head>
    <meta charset="UTF-8">
    <title>Псевдоінформація, параінформація та метаінформація</title>
    <link rel="stylesheet" type="text/css" href="style.css">
</head>

<body class="ubgraid">
    <p>Псевдоінформація, параінформація та метаінформація</p>
    <table>
        <tr>
            <td>
                <span>
                    Крім звичайної інформації, описаної вище, щодо якості виділяють також
псевдоінформацію, параінформацію та метаінформацію.
Псевдоінформація. У повідомленні звичайна інформація постійно веде до
зростання кількості нової контекстної, реципієнтської чи навіть суспільної
інформації, За наявності у повідомленні псевдоінформації кількість нової
контекстної, нової реципієнтської чи нової суспільної інформації практично не
зростає.
Збільшенню псевдоінформації в повідомленні сприяє наявність тавтологій,
перефразувань, повторів, багатозначних слів, найрізноманітніших
невизначеностей тощо. Псевдоінформація в повідомленні з&#39;являється завжди тоді,
коли фактична кількість інформації значно менша, ніж та, на яку можна було 6
очікувати для наявної довжини повідомлення.
Специфічними виявами псевдоінформації є введення в повідомлення
середньо-статистичних даних, різноманітних класифікацій тощо. Це означає, що
будь-яка інформація, яку реципієнт може однозначно вирахувати з повідомлення,
є псевдоінформацією.
До числа класичних видів псевдоінформації належать професійно виконані
гороскопи й пророцтва. Такі види повідомлень містять сентенції, які за будь-яких
обставин є завжди &quot;істинними&quot; в реальному світі, наприклад: Сьогодні слід
утриматися від прийняття важливих рішень, окрім невідкладних. Реципієнтами
таких повідомлень можуть бути лише ті, хто вірить у правдивість пророцтв і
гороскопів.
Загалом, наявність у повідомленні псевдоінформації сама по собі не є ні
доброю, ні поганою: все залежить від потреб реципієнта в отриманні такої
інформації.
Параінформація. До параінформації належить така, якої нема в
повідомленні в явному вигляді, тобто в значеннях його слів чи речень, проте вона
випливає з нього на основі логічних виведень, підставлення замість одних

7
змінних - інших, загальновідомих асоціацій тощо. Інакше кажучи,
параінформація - це те, що написано &quot;між рядками&quot;. Класичним прикладом
параінформації є мораль у байках.
Параінформацію часто використовують для створення гумористичних
повідомлень, зокрема анекдотів, а також у виборчих технологіях з метою
дискредитувати певного політика. Публікують, наприклад, повідомлення, в якому
розглядають політичний портрет якогось абстрактного політика, акцентуючи
тільки на його негативних рисах . При цьому реципієнти за певними деталями на
підставі асоціацій можуть зрозуміти, про кого конкретно йде мова. Спростовувати
таку параінформацію практично неможливо або вкрай важко. Спростування тут
можна здійснювати лише на підставі проведених соціологічних обстежень.
Широко використовують параінформацію і в рекламних повідомленнях.
Метаінформація. Метаінформацією називають таке повідомлення, яке
описує інше повідомлення.
Прикладами метаінформації є огляди преси, реферати, анотації,
бібліографічні описи, цитування, відгуки, критичні статті тощо.
У суспільстві генерування метаінформації виступає як окрема галузь
суспільного виробництва. Так, у державах, як правило, є спеціально утворені
організації, що займаються бібліографуванням, реферуванням і синтезуванням
науково-технічних повідомлень усіх жанрів і випуском бюлетенів сигнальної
інформації, реферативних журналів, оглядів розвитку всіх галузей науки й
техніки. Для готування таких повідомлень вказані організації залучають велику
кількість спеціально підготованих і проінструктованих спеціалістів (бібліографів,
референтів, рецензентів, оглядачів тощо). Таких самих спеціалістів, як і в науці й
техніці, використовують і в засобах масової інформації та мистецтві (оглядачів,
критиків).
                </span>
            </td>
        </tr>
        <tr>
            <td>
                <div class="btn">
                    <a href="main.html">Повернутись на головну</a>
                </div>
            </td>
        </tr>
    </table>
</body>

</html>